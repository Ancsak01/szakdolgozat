# Kották adatainak szemantikus ábrázolási módjai

*BSc szakdolgozat*

Az akkordokkal kiegészített dalszövegek és a kották a dokumentumok speciális formáit jelentik. A dolgozat azt vizsgálja, hogy kép formájában megadott dokumentumokból képfeldolgozási módszerekkel hogyan lehet adatokat kinyerni, majd azokat szemantikus adatmodellek segítségével ábrázolni. A dolgozat áttekinti az elterjedt optikai karakterfelismerési módszereket, a kották feldolgozása esetén használt speciális változatokat. Egy dalszöveggyűjtemény példáján bemutatja az erre a célra készített saját alkalmazás tervezését és működését. Megvizsgálja a rendelkezésre álló szemantikus modelleket (például az RDF-et) és eszközkészletüket. Részletezi, hogy a feldolgozott adatokból formázott kimenetként hogyan állítható elő ismét kép formátum. Az alkalmazás elkészítéséhez Python programozási nyelv és az OpenCV függvénykönyvtár kerül felhasználásra.
